%!TEX root = ./thesis-main.tex
\chapter{Introduzione}\label{chap:introduction}
Nell'era digitale, il software pervade ogni aspetto della vita quotidiana. L'elemento che ha un impatto maggiore sull'esperienza di utilizzo è quasi sempre l'interfaccia utente. Riveste un ruolo chiave nella \textit{user experience},  influenzando in modo preponderante il giudizio complessivo sul prodotto finale. In un certo senso, è un aspetto che rende univoco qualsiasi software, determinando la sua efficacia e fruibilità. Rappresenta il punto di incontro tra l'utente e le funzionalità del sistema stesso. Una \ac{UI} fluida e accessibile permette all'utente di esplorare tutte le funzionalità del software e di sfruttarne al meglio il potenziale. Essa non è solo un insieme di elementi estetici, ma un vero e proprio linguaggio visivo che comunica con l'utente e lo guida all'utilizzo.
\newline 
Per la conservazione di una esperienza utente soddisfacente, è fondamentale stare al passo delle tecnologie moderne. In un mondo in costante evoluzione, gli utenti si aspettano interfacce grafiche piacevoli e intuitive.
Da questa situazione emerge l'esigenza della creazione di una interfaccia web per il simulatore \textit{Alchemist}, in grado di affidarsi alla nuova infrastruttura \ac{API}, sviluppata per l'accesso e controllo dei dati delle simulazioni. L'interfaccia grafica esaminata all'interno di questo elaborato, è destinata a procurare un punto di partenza per descrivere il meta-modello di un sistema complesso come quello di \textit{Alchemist}, mediante l'utilizzo di uno stile moderno e facile da usare.
\section{Contesto}
Il progresso tecnologico degli ultimi vent'anni converge sempre più alla totale integrazione di dispositivi connessi a Internet nella vita quotidiana. La società odierna dipende sempre di più dalla tecnologia per soddisfare le proprie esigenze, spesso ricorrendo all'utilizzo di dispositivi e servizi tra loro eterogenei in hardware, ma soprattutto in software. Smartphone, \textit{wearables}, dispositivi embedded, TV, elettrodomestici, e una vasta gamma di altre tecnologie contribuiscono a creare un ecosistema digitale interconnesso. In questo contesto nasce il concetto di \textit{Pervasive Computing}), un modello informatico proposto negli anni '80, quando il ricercatore Mark Weiser introdusse il concetto di ``computing ubiquo" (da qui anche la denominazione \textit{Ubiquitous Computing})~\cite{Weiser2002}.
L'obiettivo principale di questo paradigma è quindi quello di rendere la tecnologia meno intrusiva e più adattabile al contesto dell'utente.   Per raggiungere questo obiettivo, è necessario un coordinamento efficace di dispositivi, che deve garantire un'integrazione armoniosa e una comunicazione fluida tra di essi per fornire un'esperienza priva di discontinuità. Un sistema di questo tipo deve presentare caratteristiche di adattabilità e auto-organizzazione.
L'ingegneria di questi sistemi si concentra sulla coordinazione di agenti mobili e interconnessi che collaborano attraverso lo scambio di informazioni.
\subsection{Simulazione}

Il ricorso a strumenti simulativi per studiare sistemi composti da entità in grado di auto-coordinarsi e scambiare informazioni con l'ambiente circostante risulta essere essenziale per validare modelli che rappresentano scenari diversi. Una simulazione consente di eseguire una serie di test in un ambiente controllato per garantire che i modelli producano risultati attendibili. Inoltre, è possibile valutare l'impatto delle prestazioni del sistema in situazioni con un'alta densità di agenti, nonché variazioni nella topologia di interconnessione o cambiamenti nei pattern di interazione. Una simulazione precede l'implementazione reale del sistema in esame, esponendo punti di forza e punti deboli in anticipo, riducendo così il rischio di errori potenzialmente costosi in risorse, tempo e denaro.



\subsection{Alchemist}
\textit{Alchemist}~\cite{Pianini_2013} è un framework di simulazione open-source progettato e sviluppato dall'Università di Bologna per supportare lo studio e l'analisi di sistemi pervasivi.  Il suo scopo principale è quello di fornire agli sviluppatori uno strumento avanzato per descrivere e simulare interazioni complesse tra individui autonomi in ambienti dinamici e distribuiti. Gli agenti autonomi fanno parte di un ecosistema che evolve nel tempo in modo autogestito attraverso leggi di base (chiamate \textit{eco-laws}) che definiscono meccanismi di coordinamento, comunicazione e interazione. 
L'approccio intrapreso da \textit{Alchemist} per le interazioni tra i nodi (agenti) si ispira a reazioni chimiche, la cui natura aleatoria deriva dall'implementazione di un \ac{SSA} su misura~\cite{PMV2011}. Ne consegue  un comportamento indipendente da parte degli agenti all'interno del sistema, che rispecchiano le peculiarità mutevoli e intricate dei contesti pervasivi.
L'architettura del simulatore consente di modellare gli \textit{autonomous-agents} come entità che spaziano in diversi campi, tra cui il \textit{pervasive}, l'\textit{aggregate} e il \textit{nature-inspired computing}.

\subsubsection{Il meta-modello}
Con meta-modello ci si riferisce alla struttura concettuale che definisce le entità e le loro relazioni all'interno dell'ambiente di simulazione. Serve per delineare gli elementi fondamentali e le loro interazioni, fornendo una base per la costruzione ed esecuzione di simulazioni. In generale, è utile per definire e comprendere i componenti e le dinamiche del mondo simulato in Alchemist. Gli elementi principali sono i seguenti:

\begin{itemize}
	\item \textbf{Molecule}:  Denominazione di un determinato dato.
	\item \textbf{Concentration}:  Valore associato a una particolare \textbf{molecule}. 
	\item \textbf{Node}: Contenitore di molecole e reazioni, situato all'interno dell'ambiente di simulazione.
	\item \textbf{Environment}: Rappresenta lo spazio di simulazione. È un contenitore di nodi e può fornire informazioni su:
	\begin{enumerate}
		\item La posizione dei nodi nell'ambiente.
		\item La distanza tra due nodi.
		\item Il supporto per lo spostamento dei nodi.
	\end{enumerate}
	\item \textbf{Linking rule}: Funzione dello stato corrente dell'\textbf{environment}, che associa a ciascun nodo un vicinato.
	\item \textbf{Neighborhood}: Entità definita da un nodo centrale e un insieme di nodi vicini a esso.
	\item \textbf{Reaction}: Qualsiasi evento che può cambiare lo stato dell'ambiente. Ogni nodo ha un insieme di \textbf{reaction}, che può anche essere vuoto. Ogni reaction è definita da una lista di condizioni, una o più azioni e una distribuzione temporale. La frequenza con cui la \textbf{reaction} accade dipende da:
		\begin{enumerate}
		\item Un parametro di frequenza statico.
		\item Il valore di ogni \textbf{condition}.
		\item Una ``equazione di frequenza'' che combina il parametro di frequenza statico con il valore delle \textbf{condition}, fornendo come risultato una valore di ``frequenza istantanea''.
		\item Una valore di distribuzione temporale.
	\end{enumerate}
	\item \textbf{Condition}: Una funzione che prende in input lo stato corrente dell'ambiente e restituisce un valore booleano e un numero. Se la \textbf{condition} non è soddisfatta (ovvero il suo output ritorna falso), la \textbf{reaction} a cui è associata non può essere eseguita. La distribuzione temporale e il numero in output hanno la possibilità di influenzare o meno la velocità delle \textbf{reaction}.
	\item \textbf{Action}: Modella un cambiamento nell'ambiente.
\end{itemize}

La \cref{fig:alchemist-model} illustra il modello in esame\footnote{\url{https://alchemistsimulator.github.io/explanation/metamodel/index.html}}.

\begin{figure}
	\centering
	\includegraphics[width=.85\linewidth]{imgs/alchemist_meta_model.pdf}
	\caption{Rappresentazione del meta-modello di Alchemist}
	\label{fig:alchemist-model}
\end{figure}

\subsubsection{Incarnation}
Inizialmente \textit{Alchemist} è stato concepito solamente come un motore di simulazione stocastico orientato alle reazioni chimiche, dando mobilità ai nodi e mantenendo alte prestazioni. 
La duttilità di questo simulatore risiede nella concezione generale di \textbf{molecule} e \textbf{concentration}. In \textit{Alchemist} quest'ultimi sono definiti, rispettivamente, come un generico codice identificativo e un dato di un certo tipo. Una \textit{incarnation} definisce pertanto il tipo delle \textbf{concentration}, il set delle \textbf{condition} specifiche, le \textbf{action}, l'\textbf{environment} e le \textbf{reaction} che possono operare su tali tipi.
In altre parole, una incarnation è un'istanza concreta del meta-modello di \textit{Alchemist} ed è per questo motivo che è possibile modellare scenari completamente diversi tra loro.
Al momento, le incarnation possibili sono le seguenti:
\begin{enumerate}
	\item \textbf{Protelis incarnation}~\cite{Pianini2015}:  progettato per semplificare la creazione di una rete composta da dispositivi potenzialmente mobili e diversi tra loro. Aderisce al paradigma di \textit{aggregate computing}, che applica la filosofia \textit{divide et impera} mediante l'utilizzo di una rete di sensori e computer distribuiti.
	\item \textbf{SAPERE incarnation}~\cite{Zambonelli2015}: progettato per la simulazione di sistemi compositi di servizi pervasivi.
	\item \textbf{Biochemistry incarnation}\footnote{\url{http://archive.today/nhGQy}}: consente di modellare reazioni chimiche o fenomeni biochimici all'interno dell'\textbf{environment}.
	\item \textbf{Scafi incarnation}~\cite{Casadei2022}:  progettato anch'esso per la simulazione di sistemi compositi di servizi pervasivi.
\end{enumerate}

\subsubsection{Scenari di utilizzo di Alchemist}
La verifica empirica delle funzionalità del simulatore in un contesto operativo è un passaggio ineluttabile per attestarne le capacità operative. Per acquisire una maggiore comprensione delle potenzialità e applicazioni di \textit{Alchemist}, sono riportati alcuni casi d'uso che illustrano le diverse funzionalità del simulatore.

\begin{itemize}
	\item \textbf{2020: simulazione di \textit{crowd control} mediante dispositivi mobili a Torino}~\cite{Audrito2021}.
	Il caso di studio riguarda la sorveglianza della densità della folla nel Parco del Valentino a Torino tramite dispositivi indossabili e server \textit{''edge''} distribuiti nel parco. L'obiettivo del sistema è stato prevenire situazioni di sovraffollamento, stimando densità locale e baricentro della folla per notificare agli operatori sul campo aree potenzialmente pericolose. Sono stati impiegati nove server \textit{edge} posizionati strategicamente e il sistema è stato sottoposto a diverse condizioni realistiche, tra cui perdita di pacchetti e variazioni nella frequenza di funzionamento dei dispositivi.
	\item \textbf{2022: rilevamento e attuazione distribuita dei dati di pluviometri a Toronto}~\cite{Aguzzi_2022}.
	La simulazione si è concentrata sulla previsione della pioggia a Toronto utilizzando dati pubblici e una rete di sensori. Sono stati utilizzati 50 campioni di pioggia reali e 300 sensori simulati, interpolando i dati dei dispositivi circostanti. Gli algoritmi hanno valutato il rischio in base all'intensità della pioggia e all'altitudine locale, generando allerte in tempo reale. Le prestazioni sono state valutate attraverso il numero di allerte e le stazioni raggiunte.
 	\item \textbf{2022:  simulazione dell'affluenza alle attrazioni all'interno del parco divertimenti Mirabilandia}\footnote{\url{https://github.com/ICPS-MicroCity/amusement-park-simulation}}.
	L'obiettivo di questa simulazione è stato determinare se un sistema di raccomandazione possa influenzare positivamente il flusso dei visitatori in un parco divertimenti, confrontandolo con un sistema di re-indirizzamento casuale. I risultati mostrano che il sistema di raccomandazione adattivo può ridurre i tempi di attesa solo con un numero limitato di visitatori, mentre con un numero elevato i tempi di attesa aumentano significativamente rispetto alla politica di tipo random.
	\item \textbf{2022: simulazione degli avvenimenti di Piazza San Carlo del 2017}\footnote{\url{https://github.com/kelvin-olaiya/SanCarloSquareStampede}}.
	Lo studio si propone di capire le dinamiche che emergono durante un'evacuazione di emergenza in luoghi affollati, analizzando il disastro di Piazza San Carlo a Torino nel 2017. Simulando il comportamento delle persone e introducendo elementi di interazione fisica, la ricerca ha osservato come la paura si propaga nella folla (contagio sociale), creando un'onda di ``spinte'' simile a quella osservata durante l'evento reale. L'obiettivo è stato unire le conoscenze sulla psicologia umana nelle situazioni di panico con le interazioni fisiche per migliorare la gestione di eventi disastrosi in ambienti affollati.
\end{itemize}

\section{Motivazione}
\section{Obiettivi}